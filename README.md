# Zadanie rekrutacyjne — Data Visualization (Frontend)

## Kontekst
Dane w pliku `data.json` pochodzą z platformy **e-commerce** i zawierają informacje o zamówieniach, m.in.:
- czas,
- lokalizację (kraj, miasto, dane geograficzne),
- kategorie produktów,
- ilości,
- ceny,
- dodatkowe metadane (płatność, typ klienta, urządzenie, czas dostawy).

Twoim celem jest **zrozumienie danych**, wybranie **niektórych informacji** i przedstawienie ich w **czytelnej, sensownej formie wizualnej** (dataviz).


## Zadanie
Przeanalizuj dane i:
- zdecyduj, które pola są dla Ciebie istotne,
- agreguj dane w sposób, który uznasz za sensowny,
- oczyść dane tam, gdzie jest to potrzebne (np. niespójności nazw, różne skale wartości).

Przygotuj **maksymalnie 3** wykresy.
- samodzielnie zdecyduj, **jakie wizualizacje** przygotujesz,
- nie narzucamy konkretnych metryk ani podziałów,
- zależy nam na **selekcji najistotniejszych dla Ciebie informacji**, nie na pokazaniu wszystkiego.


## Opis rozwiązania
W pliku README dodaj opis, w którym wyjaśnisz:
- jakie dane uznałeś/aś za kluczowe,
- dlaczego wybrałeś/aś właśnie takie wizualizacje (typy wykresów).


## Technologia i uruchomienie
- interesuje nas **wyłącznie wersja desktopowa** (brak wymagań dot. mobile, nie dokładaj sobie niepotrzebnej pracy),
- **nie narzucamy tech stacku** (technologia nie jest kryterium oceny):
- framework: dowolny lub brak,
- biblioteki: także dowolne. W naszej firmie skupiamy się głównie na Highcharts, ale nie wymagamy znajomości akurat tej biblioteki, więc jeśli chcesz użyć innej prostszej - gorąco do tego zachęcamy.


## Uruchomienie projektu
W pliku README opisz także wymagania (np. Node, Python, serwer lokalny) i kroki przydatne dla nas do uruchomienia Twojego projektu.
Projekt powinien być **łatwy do uruchomienia lokalnie** bez dodatkowych wyjaśnień.


## Czas
Nie oczekujemy kompletnego rozbudowanego produktu.
Interesuje nas:
- sposób myślenia,
- decyzje projektowe,
- umiejętność pracy na danych,
- czytelność wizualna. Duży plus za fajny design.
Nie liczy się ilość/wielkość projektu, tylko jakość połączona z prostotą i umiejętność wytłumaczenia podejścia.

Przewidujemy, że wykonanie zadania powinno zająć maksymalnie kilka godzin.
Na rozwiazanie masz dokładnie 7 dni licząc od daty otrzymania tego zadania (otrzymania na maila zaproszenia do repozytorium).


## Jak zacząć i wysłać rozwiązanie
- wykonaj fork tego repozytorium na swoje konto GitHub,
- upewnij się, że wszystkie zmiany są wypchnięte do Twojego repozytorium na GitHubie,
- wyślij link do swojego repozytorium zawierającego rozwiązanie na adres e-mail: [TU WPISZ ADRES E-MAIL].

Nie wysyłaj Pull Requesta do tego repozytorium - oceniany będzie wyłącznie kod w Twoim forku.
